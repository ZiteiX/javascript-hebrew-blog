---
author: "דוד אבן חיים"
date: "2021-05-18"
image: chapter-3-variables-types.jpg
isFeatured: false
summary: "סוגי משתנים הם חלק מכל שפת תכנות"
time: 9
title: "פרק 3: סוגי משתנים"
---

# סוגי משתנים

בjs
סוגי המשתנים הם לא הכי ״מורגשים״ כמו בשפות אחרות, מי שמכיר שפות כמו c יכול להעיד על כך כי בעצם
**כל הגדרה של משתנה מכל סוג**
יוגדר באמצעות let / const כפי שלמדנו עד עכשיו  
(אמנם יש עוד דרך להגדיר משתנה אך היא ישנה נדבר עליה בהמשך)

אבל עדיין, אכן יש סוגי משתנים ״מאחורי הקלעים״ של השפה:

![טבלת סוגי המשתנים](variables-type-table.png)

יש עוד שני סוגי משתנים חשובים מאוד שנדבר ונשתמש בהם בהמשך, אובייקטים ומערכים.

כדי לצבור קצת אינטואיציה נשתמש בעוד מילת מפתח
**typeof variable**
בתרגום חופשי ״הסוג של״
זו בעצם פעולה שתחזיר את הסוג של המשתנה variable כלשהו  
נשתמש בו בקונסול בצורה כזו:

![שימוש בסוג של](console.png)

מה לדעתכם יהיה הפלט אם נרשום

```js
typeof null;
```

אז למרות שההיגיון אומרת שנקבל חזרה null
קיבלנו משהו מוזר שנקרא:
"object"
זהו סוג משתנה חדש! שלא דיברנו עליו אבל אנחנו נתעסק בו המון בעתיד.

**_עובדה לא חשובה_**  
כששאלות את הגוף שמנהל את js
למה בעצם עם כל השדרוגים שהשפה עברה, לא השתנה הסוג של null  
התשובה שלהם הייתה ברורה: **_״האינטרנט ייקרוס״_**  
אם תרצו לקרוא עליהם עוד:

[ECMA-Script](https://he.wikipedia.org/wiki/ECMAScript)

כדי להמשיך לצבור אינטואיציה נכיר סימן חדש
סימן ההשוואה: ( == )  
שקיים בכל שפות התכנות.
נסו לרשום בקונסול:

```js
5 == "5";
```

שימו לב ש 5 הוא מסוג “number” והשני מסוג “string”.
אך למרות השוני שורה זו היא true!

אני אפסיק כאן ואגיד, שב - JS ב 99% מהמצבים אנחנו לא נשתמש ב ( == ) !
זה נחשב תכנות לא בטוח.
למה?
כי כמו שראינו 5 == ״5״ למרות שהם לא מאותו סוג.  
מאחורי הקלעים מתבצעת המרה כך ששני ה 5-ים יהיו מאותו הסוג ( number או string ) ורק לאחר ההמרה מתבצעת בדיקה, האם ערכם שווה.

מעכשיו, אנחנו נשתמש במשהו שמיוחד ל js - ( === ).
הבדיקה הזו היא בטוחה ותחזיר אמת אם ורק אם שני המשתנים שנבדוק יהיו מאותו סוג + אותו ערך.
ולכן מה לדעתכם יהיה הפלט של השורה

```js
5 === "5";
```

השורה הזו תחזיר false
בגלל שאומנם הערך שווה אך הסוג לא שווה.
